+++
title = 'Bolig'
url = 'bolig'
+++

<div>
{{% section %}}
### SiO

[Studentsamskipnaden i Oslo](https://www.sio.no/bolig) har egne boliger til leie kun for studenter. Dette er antageligvis det rimeligste alternativet hvis du ikke skal bo hjemme. De har en rekke forskjellige boligtyper og det finnes studentbyer over hele Oslo. Du kan bo alene og ha eget kjøkken/bad, du kan dele kjøkken/bad med opptil 16 andre, og alt i mellom. Jo fler du deler med og jo lengre unna sentrum du befinner deg, jo billigere blir det. Du kan få både ferdigmøblerte og umøblerte hybler. SiO tilbyr også parleilligheter for kjærestepar.

Mange av boligene har lang kø og det lønner seg å søke så tidlig som mulig.

- Når du søker kan du velge opptil seks forskjellige boliger (i prioritert rekkefølge). Det er ingen ulempe av å velge noe på alle seks. Dette øker kun sannsynligheten for at du får en bolig.
- Sett "Innflytningsdato" så tidlig som mulig. Hvis du f.eks ikke trenger en bolig før til 5. september så har mange boliger blitt ledige tidligere i august/juli. Selv om du da sendte inn *søknaden* tidlig så vil SiO fylle opp boligene med studenter som har søkt senere enn deg.
- Når du har en bolig i SiO kan du senere søke om internflytting til en annen bolig. Internflyttere blir prioritert i køen. Det er ganske vanlig å først søke seg inn på en nærmest "tilfeldig" bolig og senere stå i internkø for der man faktisk vil bo.

På <https://www.sio.no/bolig> kan du lese om de forskjellige boligene. Se også ["Prisliste med depositumsatser"][sio-pris] for en tabell-oversikt over alle boligene med pris, kvadratmeter og hvor mange man deler kjøkken/bad med.

[sio-pris]: https://www.sio.no/bolig/husleie-og-kontrakt/_attachment/6686
{{% /section %}}

{{% section %}}
### Kollektiv/hybel

Et annet alternativ er å leie hybel/leilighet privat. Ønsker du å bo alene blir nok dette ganske mye dyrere enn SiO, men er dere flere som bor sammen i et kollektiv blir det både rimelig og hyggelig. For mange er kollektivlivet noe av det beste med å studere!

<div class="quote-list">
<blockquote>
Eg kunne aldri budd åleine for å ikkje verte gal i hovudet
<cite>Student, høst 2016</cite>
</blockquote>
</div>

Finn.no er det beste stedet for å finne et kollektiv; både hvis du er ute etter et rom i et eksisterende bofellesskap eller hvis dere er en gjeng som leter etter en leilighet. Og selvfølgelig: jo tidligere du er ute jo lettere er det å finne noe til en grei pris. Bolig i Oslo er dessverre skummelt dyrt.

Vi anbefaler disse filtrene som utgangspunkt: [Finn.no - Bolig til leie i Oslo](https://www.finn.no/realestate/lettings/search.html?location=0.20061&location=1.20061.20528&location=1.20061.20507&location=1.20061.20515&location=1.20061.20512&location=1.20061.20529&location=1.20061.20511&location=1.20061.20522&location=1.20061.20510&location=1.20061.20513&location=1.20061.20530&location=1.20061.20509&location=1.20061.20533&location=1.20061.20508&location=1.20061.20531&property_type=1&property_type=16&property_type=3&property_type=4&property_type=17&property_type=2&property_type=18).

{{% /section %}}

</div>
